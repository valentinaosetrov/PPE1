    #alternate alternate

   ____________________

   VoxFeminae VoxFeminae

   VoxFeminae VoxFeminae
     * Vijesti
     * Kultura
     * Pravednost
     * Strašne žene
     * Feministyle
     * Kalendar događanja
     * Autor⁞ice
     * O nama
     * 16. Vox Feminae festival
     * Šesnaestica

   FeministyleObjavljeno 13.02.2010.Milena Benini

Vrijeme gikuša

   Ako ste se možda pitale tko su to gikuše, odgovor je vrlo jednostavan.
   Sve smo mi gikuše. Ili ćete možda reći da nemate doma računalo? Da još
   uvijek razgovarate samo...

     Ako ste se možda pitale tko su to gikuše, odgovor je vrlo
     jednostavan. Sve smo mi gikuše. Ili ćete možda reći da nemate doma
     računalo? Da još uvijek razgovarate samo s fiksne linije? Da glazbu
     slušate samo s kaseta i eventualno vinilnih ploča? Da nikad niste
     pogledali ni jednu epizodu Zvjezdanih staza? Da ne brijete po
     internetu? Pa kako onda ovo čitate?

   Pomirimo se s istinom. Živimo u vrijeme kojim vladaju gikovi i gikuše.
   Ali to je, zapravo, i dobro. Nekad prezrena, marginalizirana i
   marginalna društvena skupina, gikovi i gikuše danas su postali potpuno
   mainstream, i zajedno sa sobom ponijeli su i neke prilično pametne
   osobine. Gikovi su, naime, oduvijek bili skloni prtljanju u sve i
   svašta, po principu uradi sam. Recikliranje im nije strano, a
   cjeloživotno obrazovanje podrazumijeva se samo po sebi. Sve su to
   osobine koje se danas smatraju povoljnima i poželjnima u svakome. Da ni
   ne govorimo kako je snalaženje u tehnologiji – nekad određujuća osobina
   gikova i gikuša – danas neophodno za golo preživljavanje.

   No, dok srednjostrujaški mediji sve više prostora posvećuju muškim
   gikovima (zapanjujuće, znam), gikuše se još uvijek u mnogome moraju
   boriti za svoj prostor, i tehnološke igračke koje će ih veseliti a da
   pri tome ne budu ružičaste. Kad i uspijemo napraviti neki korak, obično
   je relativno malen. Ali nema veze, mi gikuše imamo strpljenja, i
   prokrčujemo si puteve na svoj način.

Kad može Barbie…

   Tako smo ga prokrčile i do najsrednjestrujaškije ženske ikone koje
   postoji – Barbie lutke. Da, vjerovale ili ne, najnovija, 125. Barbie po
   redu bit će ni manje ni više nego – računalna inženjerka. A do toga
   nije došlo slučajno, već upravo angažmanom gikuša: kompanija koja
   izrađuje Barbike, Mattel, organizirala je, naime, on-line glasanje
   publike, tražeći koja će karijera zadesiti tu polujubilarnu, 125.
   inkarnaciju Barbie, pozivajući ljude na sudjelovanje putem Barbiene
   Facebook stranice i Twittera.

   Žene koje se bave tehnologijom udružile su se, potičući i druge žene da
   se uključe, i uspjele su izglasati upravo računalno inženjerstvo kao
   125. karijeru popularne lutke. Kompjuterašica Barbie dizajnirana je u
   suradnji s Udruženjem inženjerki, te je tako opremljena odgovarajućim
   tehnološkim igračkama: notebookom (koji je, nažalost, još uvijek
   ružičast, ali bar na svom ekranu ima binarni kod, a ne LOLmačke i
   jednoroge), kao i smartphoneom s bluetooth slušalicom.

   Možda to i ne djeluje kao neki velik i važan korak, ali ipak je bitan
   napredak u odnosu na onu ozloglašenu Barbie iz 1992. (!) godine, koja
   je izgovarala rečenicu “Matematika je teška.”

   Sada će, kaže Nora Lin, predsjednica Udruženja inženjerki, “sve
   djevojčice koje svoju budućnost zamišljaju kroz Barbie naučiti da su
   inženjerke – kao i djevojke – slobodne istraživati beskrajne
   mogućnosti, ograničene samo njihovom maštom. Kao računalna injženjerka,
   Barbie će pokazati djevojčicama da žene mogu svoje zamisli pretvoriti u
   stvarnost koja ima izravan i pozitivan utjecaj na svakodnevne živote
   ljudi.”

     Prema tome, ne brinite. Sve smo mi gikuše.
     I kao takve, osvojit ćemo svijet.

   # Barbie# geekuša# stem

Milena Benini
     __________________________________________________________________

   Povezano

   Pravednost

Lara Semeš: Natjecateljsko programiranje je odlična prilika za pokazivanje
kreativnosti

   "Možda je kompetitivnost između cura i dečkiju najizraženija kada cure
   postignu odličan rezultat na nekom natjecanju jer nam je uvijek drago
   kad prestignemo dečke."

   Pravednost

Trebaju li nam izdvojena natjecanja za djevojke?

   Neki smatraju da takva događanja šalju poruku da djevojke nemaju
   jednake sposobnosti kao dječaci, dok drugi vjeruju da tako mogu
   potaknuti djevojke da se uključe u STEM područja.

   Vijesti

Četiri srednjoškolke iz Hrvatske na 1. Europskoj informatičkoj olimpijadi za
djevojke

   Naše predstavnice osvojile su dva srebra i zlato.

   Vijesti

Kritike učinile svoje: ”LEGO” i ”Barbie” uveli dugoočekivane promjene

   Lego je napokon odlučio poslušati zahtjeve osoba s invaliditetom...

   Feministyle

Barbie ispada iz mode ili Neka nova Barbie

   "I'm a Barbie girl, in the Barbie world Life in plastic, it's
   fantastic!" Zadnjih godina plastični, šljokičasti svijet opasno se...
